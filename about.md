---
title: O nas
layout: page
description: Grupa mieszkańców Zwierzyńca działająca na rzecz ochrony dziedzictwa i zrównoważonego rozwoju miasta. Poznaj naszą misję i wartości, którymi się kierujemy.
bodyClass: page-about
---

Kto za tym stoi? Jaki macie w tym interes?
Ostatnio, ponieważ prowadzimy wiele akcji, coraz częściej spotykamy się z pytaniem: kto za tym stoi?
Za tym, czyli za próbą podźwignięcia Zwierzyńca na wyżyny jego możliwości, stoi grupa mieszkańców - Stowarzyszenie im. Aleksandry Wachniewskiej. Jesteśmy zespołem ludzi, który - tak jak nasza patronka - postanowił wziąć sprawy we własne ręce. Jeśli chcecie nas bliżej poznać, zapraszamy do kontaktu z nami. Chętnie umówimy się też na spotkanie w realu i porozmawiamy o tym, do jakiej przyszłości dążymy.

Kolejnym pytaniem jest: jaki macie w tym interes?
Niektórym jeszcze trudno w to uwierzyć, ale naszym interesem jest Zwierzyniec. Chcemy żyć w prawdziwym mieście-ogrodzie. Mieście, które zatroszczy się przede wszystkim o dobrobyt swoich mieszkańców - rozumiany nie tylko jako zasobny portfel, ale też komfort życia.
Wierzymy, że Zwierzyniec ma ogromny potencjał i może zapewnić dostatek swoim obywatelom. Świadczą o tym różne opracowania, w tym naukowe. Mimo bogactwa dostępnych programów wsparcia, w Zwierzyńcu wciąż wygrywają doraźne interesy, stojące w sprzeczności ze zrównoważonym rozwojem. Takim działaniom, często niezgodnym z prawem, mówimy stanowcze nie. Będziemy je wam przedstawiać, bo tylko uwaga i zaangażowanie opinii publicznej może przyczynić się do zmian na lepsze.

Poświęcamy dużo naszego prywatnego czasu działaniom na rzecz Zwierzyńca. Robimy to, bo wierzymy, że będzie to z korzyścią dla obecnych mieszkańców i przyszłych pokoleń. W zamian liczymy na dobre słowo od tych, którzy z nami się zgadzają. Tych, którzy mają inną wizję Zwierzyńca, również prosimy o merytoryczne uwagi i pozytywną krytykę. Jesteśmy otwarci na dialog i chętnie poznamy Wasze wątpliwości.

[Regulamin Stowarzyszenia im. Aleksandry Wachniewskiej](/statute)